<!DOCTYPE html>
<html lang="my">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>The Concise Laws of Human Nature</title>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link
        href="https://fonts.googleapis.com/css2?family=Noto+Sans+Myanmar:wght@100;200;300;400;500;600;700;800;900&family=Play:wght@400;700&display=swap"
        rel="stylesheet">
    <style>
        body {
            display: flex;
            justify-content: center;
            align-items: flex-start;

            margin: 40px;

            font-family: "Noto Sans Myanmar", serif;
            font-weight: 400;
            font-style: normal;
            background-color: #f8f9fa;
            text-align: left;
            white-space: normal;
            /* Allows text to wrap */
            word-break: break-word;
            /* Breaks long words if they exceed the container width */
            overflow-wrap: break-word;
            /* Ensures words break correctly */
            resize: none;
            /* Optional: Prevents resizing */
            font-size: 20px;
        }

        .content {
            text-align: left;
            padding-left: 50px;
            padding-right: 50px;


            background-color: white;
            border-radius: 10px;
            box-shadow: 0 4px 8px rgba(0, 0, 0, 0.1);
            max-width: 900px;
            width: 100%;
            height: fit-content;
        }

        /* Media query for mobile (screens smaller than 768px) */
        @media (max-width: 768px) {
            body {
                margin: 20px;
            }

            .content {
                padding-left: 0px;
                padding-right: 0px;
                background-color: #f8f9fa;
                border-radius: 0px;
                box-shadow: 0 0px 0px rgba(0, 0, 0, 0);
            }
        }

        /* Media query for tablet or smaller screens (768px to 1024px) */
        @media (max-width: 1024px) and (min-width: 769px) {
            .content {
                padding-left: 30px;
                padding-right: 30px;
            }
        }

        h1 {
            text-align: center;
        }

        /* Sidebar styles (initially hidden) */
        .sidebar {
            position: fixed;
            top: 0;
            left: -200px;
            /* Hide the sidebar off-screen */
            width: 200px;
            height: 100%;
            background-color: #333;
            color: white;
            padding-top: 20px;
            transition: left 0.3s ease;
            /* Smooth transition */
            z-index: 1000;
        }

        .sidebar a {
            display: block;
            color: white;
            padding: 10px 15px;
            text-decoration: none;
            font-size: 18px;
            border-bottom: 1px solid #444;
        }

        .sidebar a:hover {
            background-color: #575757;
        }

        /* Button to toggle the sidebar */
        .toggle-btn {
            position: fixed;
            top: 20px;
            left: 20px;
            border: none;
            padding: 10px;
            font-size: 20px;
            cursor: pointer;
            z-index: 1001;
            background-color: transparent;
            /* Remove background color */
        }

        /* Hover state - no background color change */
        .toggle-btn:hover {
            background-color: transparent;
            /* Ensure no background color on hover */
        }

        html {
            scroll-behavior: smooth;
        }
    </style>
</head>

<body>
    <!-- Sidebar -->
    <div class="sidebar">
        <a href="index.html">Home</a>
        <a href="t1.html">Introduction</a>
    </div>

    <!-- Button to toggle the sidebar -->
    <button class="toggle-btn" onclick="toggleSidebar()">&#9776;</button>

    <!-- Main Content -->
    <div class="content">
        <h1 id="t1"> Introduction </h1>
        <blockquote>
            “ဗီဇဆိုး၊ အကျင့်ပျက်၊ မိုက်မဲတဲ့ စရိုက်မျိုးတွေနဲ့ ကြုံတွေ့ရတိုင်း စိတ်ပျက်၊ စိတ်ကွက်နေမယ့်အစား
            လူ့အမူအကျင့်တွေနဲ့ ပတ်သက်ပြီး ပညာ ယူနေသလိုမျိုး စိတ်နှလုံးသွင်းပါ။ ဒီနည်းနဲ့ လူ့အထာကို နားလည်အောင်
            သင်ယူရတယ်။
            ကျောက်တူးသမားတစ်ယောက် တန်ဖိုးရှိတဲ့ ကျောက်စိုင် ကျောက်ခဲကို ရှာတွေ့တဲ့အခါ တန်ဖိုးထားပြီး စူးစမ်းသလိုမျိုး
            ကိုယ့်အပေါ် ဆက်ဆံလာတဲ့ အမူအကျင့်တွေအပေါ်ကိုယ့်ရဲ့တုံ့ပြန်ပုံက ပညာသားပါတဲ့ ဆန္ဒမျိုး ထားရှိတတ်ရမယ်။” - အာသာ
            ရှိုပန်ဟောင်ဝါ
        </blockquote>
        <hr>

        <p>အသက်ရှင်သန်နေသမျှ ကာလပတ်လုံး ဘဝအပေါ် နေရခက်အောင်၊ ရှုပ်ထွေးအောင်၊ ပင်ပန်းဆင်းရဲအောင် လုပ်လာကြမယ့် လူတွေရဲ့
            အန္တရာယ်ကို ရှောင်တိမ်းလို့မရဘဲ မဖြစ်မနေ ရင်ဆိုင်ကြရမှာပါ။ အဲဒီလိုမျိုး အခက်အခဲတွေ ပေးလာမယ့်လူတွေက
            အလုပ်ရှင်၊
            ကျေးဇူးရှင်တွေ ဖြစ်နိုင်သလို မဖြစ်မနေ ပေါင်းသင်းဆက်ဆံရမယ့် လုပ်ဖော်ကိုင်ဖက်တွေ၊ သူငယ်ချင်းမိတ်ဆွေတွေလည်း
            ဖြစ်နိုင်ပါတယ်။ အဲဒီလူတွေက ရန်လိုမာန်ပါမှု (သို့) အရွဲ့တိုက် စောင်းမြောင်းမှုတွေနဲ့ စိတ်ထိခိုက်အောင်၊
            စိတ်ခံစားချက်တွေ ပြင်းထန်လာအောင် တမင်သက်သက်ကြီး လုပ်ကြမှာပါ။ </p>
        <p> “အပေါ်ယံ” ကြည့်လိုက်ရင်တော့- </p>
        <ul>
            <li>လူကြီးသူကောင်းပုံစံ၊</li>
            <li>ဩဇာအရှိန်အဝါရှိတဲ့ပုံစံ၊</li>
            <li>ယုံကြည်မှုအပြည့်နဲ့ ဆွဲဆောင်မှုရှိတဲ့ပုံစံ၊</li>
            <li>အကြံကောင်း၊ ဉာဏ်ကောင်းနဲ့ အချိန်မရွေး အဖြေရှိတဲ့ ပညာရှင်၊ ပညာတတ်လိုလိုပုံစံ၊</li>
            <li>၂၄ နာရီ၊ ၇ ရက်ပတ်လုံး အချိန်ရှိ အင်အားရှိတဲ့ လူတော်လူကောင်းပုံစံနဲ့၊</li>
        </ul>
        <p> ဘေးပတ်ပတ်လည်ရှိသမျှ လူတွေအပေါ်လောင်းရိပ်အမျိုးမျိုး အသုံးချပြီး လွှမ်းခြုံထားတတ် ကြပါတယ်။ အဲဒီလိုပုံစံ “ဟန်”
            တွေကြောင့်လည်း သူတို့ခေါ်ရာနောက် ကောက်ကောက် ပါသွားကြရတယ်။ လမ်းမှားကိုမှ ယောင်တီးယောင်န လိုက်သွားမိပြီး
            သင်ခန်းစာအမျိုးမျိုးကြောင့် သံဝေဂရတော့လည်း နောက်ကျသွားပြီမို့ နောင်တအမျိုးမျိုးနဲ့ ယူကျုံးမရ ဖြစ်ရတတ်တယ်။
            <br>
            <br>
            လုပ်ဖော်ကိုင်ဖက်တွေထဲကိုပဲ ကြည့်လိုက်ပါ။ မလိုတမာစိတ်၊ ကြိတ်ကြံစိတ်နဲ့ အလုပ်ကို မပျက်ပျက်အောင် ဖျက်နေတတ်တဲ့
            နောက်ကျောဓားထိုးမယ့်လူတွေ ရှိနေတတ်သလို မအောင်မြင်၊ ကျရှုံးတိုင်း ကြိတ်ပျော်နေတဲ့သူတွေမှ အများကြီးပါ။
            လုပ်ဖော်ကိုင်ဖက်တွေထဲမှာပဲ သစ္စာဖောက်တွေ ရှိနေတတ်တာမဟုတ်ပါ။ ငှားရမ်းထားတဲ့ လက်အောက် ငယ်သား၊ ဝန်ထမ်း၊
            အလုပ်သမားတွေလည်း
            ဖြစ်နိုင်သလို……၊ ချစ်ပါတယ်၊ ခင်ပါတယ်၊ မင်ပါတယ်ဆိုတဲ့ သူငယ်ချင်း အပေါင်းအသင်းရောင်းရင်းတွေလည်း
            ဖြစ်ကောင်းဖြစ်နေတတ်ပါတယ်။ သူတို့ တစ်တွေအားလုံးဟာ သူတစ်ပါးရဲ့ ကျရှုံးမှုကို လှေကားထစ်အဖြစ် အသုံးချပြီး
            အထက်ကိုတက်ဖို့
            ကြိုးစားနေကြတာမို့ ကိုယ့်ရဲ့ မသိနားမလည်မှုက မလိုလားအပ်တဲ့ အားနည်းချက်မဖြစ်အောင် ပါးနပ်စွာ သင်ယူလေ့လာတတ်ဖို့
            လိုအပ်ပါတယ်။ <br> <br>
            ရှောင်မရ၊ တိမ်းမရလိုက်ဘဲ “ခံ” လိုက်ရရင် နောက်ကွယ်အကြောင်းက ရှင်းပါတယ်။ တစ်ဖက်သားရဲ့ ရွှေ့ကွက်တွေကို
            မမြင်နိုင်လို့ပါ။ ကိုယ့်အပေါ်သက်ရောက်မှုတစ်ခုခု ရှိလာတိုင်း အကြောင်းပြချက်ကောင်းတွေနဲ့ အပြစ်ကို ဖုံးဖိကြမယ်၊
            သူတို့လုပ်မိသမျှ အမှားတွေကို အကြောင်းပြပြီး အတင်းငြင်းခုန်မယ်၊ အပြစ်က ရှင်းနေရင်တောင် ကြားက ကိုယ်စား “ခံ”
            ပေးတဲ့၊ အချောင်ဝင်ခံတဲ့သူတွေနဲ့ ဒဏ်ခတ်ပြတာတွေကို မသိ၊ မမြင်၊ နားမလည်တာက အဓိကအချက်ပါ။ နားလည်သွားအောင်
            လုပ်ပေးလို့ရရဲ့သားနဲ့ မျက်စိလည်သွားအောင် လုပ်တတ်ပါတယ်။ လမ်းက ရှင်းနေရဲ့သားနဲ့ မရှုပ်ရှုပ်အောင်
            ဇာတ်လမ်းထွင်ပြီး
            အချိန်ဆွဲမယ်၊ နှောင့်နှေးအောင်လုပ်မယ်၊ သူတို့ထိန်းချုပ်လို့ ရသွားအောင် ပုံစံခွက်ထဲ အတင်းပုံသွင်းတတ်ပါတယ်။
            <br>
        <p>“ခံ” ရတဲ့သူအနေနဲ့ ဘယ်လောက်ပဲ -</p>
        <ul type="none">
            <li>၁။ ငြင်းခုန်နေပါစေ၊</li>
            <li>၂။ ဆန့်ကျင်ကြပါစေ၊
            </li>
            <li>၃။ ရုန်းကန်ဖို့ ကြိုးစားပါစေ၊
            </li>
            <li>၄။ ဒေါသထွက်ပြီး တုံ့ပြန်နေပါစေ၊</li>
        </ul>
        <p> “ခံ” ရအောင်ကို တမင်လုပ်ထားကြတာမို့ ကူရာမဲ့ဘဝမှာ မျှော်ကိုးစိတ်နဲ့ ရှေ့ဆက်ဖို့ မတွေးတော့ဘဲ ခံရမှတော့
            ကြံမရတဲ့အဆုံး နေသားကျသွားအောင်ပဲ ကြိုးစားတတ်တဲ့ စိတ်မျိုးဖြစ်အောင် လုပ်ယူကြမှာ ဖြစ်ပါတယ်။ အဲဒီလိုနဲ့ပဲ
            ဘဝတစ်လျှောက်လုံးမှာ ဘယ်လိုပဲ ရှင်သန်၊ ရုန်းကန်၊ အသက်မွေးဝမ်းကျောင်းနေပါစေ အပ်ကြောင်းထပ်နေတဲ့ ရက်စက်မှု၊
            ဖိနှိပ်မှု၊ လှည့်စားမှု၊ မတရားမှုတွေနဲ့ ကြုံမြဲကြုံနေရမှာပါ။ <br> <br> ကိုယ့်အကြောင်းနဲ့ကိုယ်ဆိုပေမယ့်
            တစ်ခါတလေမှာ ကိုယ့်အမူအကျင့်ကိုတောင် ပြန်ပြီး အားမလို အားမရဖြစ်မိတာတို့၊ နားမလည်နိုင်တာတို့နဲ့
            စိတ်ပျက်မိတာတွေ
            ဖြစ်တတ်တယ်။ မထင်မှတ်ထားဘဲ စိတ်က သူ့အလိုလို ပြောင်းလဲသွားပြီး ကိုယ့်အထက်လူကြီး ကိုပဲဖြစ်ဖြစ်၊ ကိုယ့်မိဘ၊
            ကိုယ့်ဆရာ၊ ကိုယ့်သူဌေး၊ ကိုယ့်အလုပ်ရှင်၊ ကိုယ့်ကျေးဇူးရှင်ကို ပြန်ခံပြောမိ တာတို့၊ အပြိုင်ငြင်းမိတာတို့၊
            အပေါင်းအသင်း၊ မိတ်ဆွေသူငယ်ချင်းအချင်းချင်း ပြောကြ၊ ဆိုကြရင်းနဲ့ အတိုက်အခံလုပ်မိတာမျိုးတွေ ရှိတတ်တယ်။<br>
            <br>
            တစ်သက်နဲ့တစ်ကိုယ် တစ်ခါလေးတောင်မှ မဖြစ်ဘူး၊ မကြုံဘူး၊ မလုပ်ဘူး၊ မပြောဘူးတဲ့ လေသံ၊ စိတ်နေစိတ်ထား၊ ဒေါသ၊
            မာနတွေ
            တပြုံတခေါင်းထွက်မိပြီး နောက်ကျတော့မှ နောင်တရတဲ့အဖြစ်မျိုးကို လူတိုင်းလိုလိုကြုံဖူးပါတယ်။ အဲဒီလိုပဲ
            စိတ်အလိုလိုက်
            မိုက်ရူးရဲ ဆန်တဲ့ ဖြစ်ချင်စိတ်၊ လိုချင်စိတ်၊ ရချင်စိတ်၊ အထင်ကြီးခံချင်စိတ်၊ ထင်ပေါ်ကျော်ကြားလိုစိတ်
            သာယာစိတ်သက်သက်နဲ့ ကိုယ့်အတွေး၊ ကိုယ့်အမြင်ကို အတင်းကာရောလိုက်ပြော လိုက်လုပ် လိုက်ကာမှ
            တလွဲတွေဖြစ်သွားခဲ့တဲ့နောက်
            အရှက်တကွဲ အကျိုးနည်း အချိန်ဖြုန်းမိတဲ့ အရူးလို နောင်တရဖူးကြမှာပါ။ <br> <br> ဒါမှမဟုတ် ကိုယ့်စရိုက်နဲ့
            ဆန့်ကျင်ဘက်၊ အကျင့်နဲ့လည်း မတူ၊ စိတ်နဲ့လည်း မတိုက်ဆိုင်၊ ဘယ်လိုမှ အဆင်မပြေနိုင်တဲ့ “လူ”ကိုမှ “ချစ်မိ”
            “ကြိုက်မိ”
            “တွယ်တာမိ”တာမျိုး သိနေပေမယ့်လည်း အတင်းဆက်လုပ်မိပြီး လက်လျှော့နောက်ဆုတ်ရမယ့်အစား ရှေ့ဆက်ပြီး ကိုယ့်ကိုယ်ကိုယ်
            ဖျက်ဆီးနေမိတာမျိုး၊ ကိုယ့်စိတ်ကိုယ်တောင် မနိုင်တော့ဘဲ ကိုယ့်ဘဝကို လက်မြှောက်အရှုံးပေးပြီး ဖြစ်ချင်ရာ
            ဖြစ်ပါစေတော့လေ မကောင်းလည်း ငါ ကောင်းလည်း ငါပဲ စိတ်မျိုးထားမိတတ်ကြတယ်။ <br> <br> ဒီလိုအခြေအနေမျိုးတွေမှာ
            ကိုယ့်ဘဝကိုတောင် ကိုင်တွယ်၊ ချုပ်ကိုင်နိုင်စွမ်း မရှိတော့ဘဲ ကိုယ့်ကိုယ်ကိုယ်ဖျက်တဲ့ သံချေးလိုမျိုး
            အနေအထားရောက်သွားကြတယ်။ မသိရင် ကိုယ့်စိတ် နဲ့ကိုယ် မဟုတ်တော့သလိုမျိုး၊ မကောင်းဆိုးရွား တစ်ကောင်ကောင်ပဲ
            ဝင်ပူးနေသလိုမျိုး၊ သူစိမ်းတစ်ယောက်ယောက်က ကိုယ့်စိတ်ထဲ ဝင်နေတာမျိုး ဖြစ်သွားတယ်။ ကိုယ့်စိတ်ကို မနိုင်တော့ဘဲ
            မကောင်းဆိုးဝါးရဲ့စိတ်နဲ့ အလိုကိုလိုက်ပြီး လုပ်နေရသလိုလို မကောင်းတာတွေ လုပ်မိသမျှအားလုံးဟာ
            စိတ်စွမ်းအားကျဆင်းသွားပြီး သူစိမ်းတစ်ယောက်ယောက်ရဲ့ စေခိုင်းမှု အတိုင်း လိုက်လုပ်မိသလို ဖြစ်သွားတယ်။
            ကိုယ့်စိတ်နဲ့ကိုယ်ဆိုပေမယ့် ကိုယ်မဟုတ်တော့ဘူး။ <br> <br> မကောင်းတဲ့ အမူအကျင့်၊ ဆိုးယုတ်တဲ့ အပြုအမူ၊
            အရွဲ့တိုက်
            လှည့်စားတဲ့ လုပ်ရပ်တွေကို ကိုယ်နဲ့တခြားလူတွေအကြား ယှဉ်ကြည့်လိုက်တဲ့အခါမှာ ဘာကို အခြေခံပြီး
            အဲဒီလိုတွေဖြစ်လာရသလဲဆိုတာကို တွေးလို့ရမှာမဟုတ်ဘူး။ “မွေးကတည်းကိုက ဉာဉ်မှ မကောင်းဘဲ၊ မကောင်း တာတွေ
            လုပ်မှာပေါ့” ၊
            “ဗီဇကိုက သွေးဆိုးတာလေ”၊ “ဘီလူး နက္ခတ်နဲ့ ယှဉ်မွေးမှတော့ ဆိုးတာအဆန်းလား” ဆိုတဲ့ ရိုးရှင်းသလောက်
            အဓိပ္ပာယ်မရှိတဲ့
            အဖြေမျိုးတွေကို တကယ့်အဖြေစစ်လိုလို လက်ခံမိတတ်ကြတယ်။ “အဲဒီလူက မကောင်းဘူး၊ တကယ့် လူ့ခွစာ” ၊ “လုပ်သာလုပ်လိုက်တာ
            ကိုယ့်စိတ်နဲ့ကိုယ်မဟုတ်ဘူးရယ်၊ ဘာတွေ လုပ်လို့ လုပ်မိမှန်းတောင် မသိတော့ဘူး” စသဖြင့် အဖြေရှာမရတဲ့အဆုံး
            ထင်ကြေးပေးချင်တာ ပေးမယ်၊ နားမလည်မှုကို အသိတုလုပ်ယူပြီး စိတ်ဖြေပြောတာမျိုးက အလွဲတစ်ရာရဲ့ အစပါ။ <br> <br>
            တစ်ကြိမ်တစ်ခါရယ်မဟုတ်၊ အပ်ကြောင်းထပ်နေလောက်အောင် မှားနေမိတာ တောင်မှလည်း တစ်ဖက်သားရဲ့ အမူအကျင့်ကိုပဲဖြစ်ဖြစ်၊
            ကိုယ်တိုင်လုပ်မိနေတဲ့ အပြုအမူတွေ ဖြစ်ဖြစ် တားမနိုင်၊ ဆီးမရ၊ အဖြစ်ခံနေရတဲ့ အခြေအနေရဲ့ နောက်ကွယ်မှာ
            အကြောင်းအရင်း
            သီးသန့်ရှိပါတယ်။ အဖြေက အပေါ်ယံဖြစ်မှုကြောင့်ပါ။ နက်နဲမှုမရှိတဲ့ ဆက်ဆံရေး၊ အနှစ်သာရ မရှိတဲ့ အလုပ်၊
            စိတ်ရင်းစေတနာမပါတဲ့ အပြုအမူတွေနဲ့ အပေါ်ယံလောက်ပဲ သဘောထားပြီး ပြောဆို၊ ဆက်ဆံ၊ ပြုမူ၊ လုပ်ကိုင်မိတတ်ကြတယ်။
            အဲဒီလို
            တလွဲဖြစ်မှုရဲ့ အကျိုးဆက်အနေနဲ့ တကယ်တမ်း ခံစားရတဲ့အချိန်မှာ နက်နက်ရှိုင်းရှိုင်း နှစ်နှစ်ကာကာ
            ခံစားနာကျင်ကြရတယ်။
            <br> <br>
            အပေါ်ယံလောက်ပဲ စိတ်ထားမယ့်အစား အပြုအမူ၊ အပြောအဆို၊ အနေအထိုင်၊ အမူအကျင့်တွေရဲ့ ဇာစ်မြစ်၊ လူ့သဘော၊ လူ့မနောကို
            ဖြစ်စေတဲ့ အကြောင်းအရင်းကို နားလည် စေနိုင်မယ့် နက်ရှိုင်းမှုအထိ ဆင်ခြင်သုံးသပ်နိုင်မယ်ဆိုရင် လုပ်ငန်းခွင်၊
            လူမှုဆက်ဆံရေး၊ ပေါင်းသင်းဆက်ဆံရေးတိုင်းမှာ မဖြစ်မနေကြုံတွေ့ရမယ့် ပြိုင်ဘက်၊ ရန်သူ၊ မနာလိုသူ၊ ဝန်တိုသူ၊
            အပြစ်မြင်သူ၊ အပြစ်ဆိုသူတွေရော၊ ကိုယ့်အပေါ်တမင်သက်သက် လွှမ်းမိုးချင်တဲ့သူတွေ၊ ချုပ်ကိုင်ချင်တဲ့သူတွေ၊
            ကိုယ့်အောင်မြင်မှုကို မလိုလားတဲ့သူတွေရဲ့ စိတ်နေစိတ်ထား၊ အကျင့်အကြံတွေကို မှန်းဆနိုင်ပြီး
            ဖြစ်လာနိုင်မယ့်အန္တရာယ်တွေကို ကြိုတင်ကာကွယ်နိုင်မှာပါ။ <br> <br>
            ကိုယ့်အပြုအမူကို ရဲတင်းစိတ်နဲ့ဝန်ခံတာမျိုး၊ လက်ခံတာမျိုး၊ ကိုယ့်စရိုက်ရဲ့ အားနည်းချက်၊ အားသာချက်၊
            ယုတ္တိရှိမှု၊
            အကျိုးဖြစ်မှု၊ အကျိုးရှိစေမှု အပါအဝင် မကောင်းတဲ့အားနည်းချက်တွေကို ထောက်ပြတာမျိုး၊ လက်သင့်ခံတာမျိုး၊
            ပြုပြင်ပြောင်းလဲတာမျိုးတွေ တစ်ဖက်သားရဲ့ အကျင့်စရိုက်ကို အပြုသဘောဆောင်တဲ့အနေနဲ့ ဝေဖန်၊ ထောက်ပြ၊
            မေးခွန်းထုတ်တာမျိုး၊ စိတ်ခံစားချက်မထိခိုက်စေဘဲ နားလည်မှု၊ သိတတ်မှု၊ မျှဝေမှု၊ ကြည်ဖြူမှု အခြေခံတဲ့စိတ်နေ
            စိတ်ခံမျိုးနဲ့ ပေါင်းသင်းဆက်ဆံရေးကို နဂိုအခြေအနေထက် ပိုကောင်းမွန်အောင် လုပ်ဆောင်နိုင်မှာပါ။
        </p>
        <hr>
        <p> လူ့သဘော၊ လူ့မနောရဲ့ အခြေခံသဘောသဘာဝကို နားလည်ရင်- </p>
        <ol>
            <li> အပြုသဘောမဆောင်တဲ့ ပုဂ္ဂိုလ်တွေရဲ့ အန္တရာယ်တွေကို ရှောင်နိုင်မှာပါ။ </li>
            <li>မကောင်းတဲ့အကျိုးဆက် ဖြစ်စေနိုင်တဲ့အလုပ်၊ အကြံအစည်၊ အတွေးအခေါ်နဲ့ ဆုံးဖြတ်မှုတွေကို
                ကြိုတင်ဆင်ခြင်နိုင်မှာပါ။
            </li>
            <li> မသိနားမလည်မှုကို အခွင့်ကောင်းယူပြီး လှည့်စားတာတွေ၊ မူယာမာယာ ပရိယာယ်တွေနဲ့ အမြတ်ထုတ်တာတွေကို
                မြင်သိနိုင်မှာပါ။
            </li>
            <li>အမြတ်ကြီးစား ခေါင်းပုံဖြတ်တတ်တဲ့ လူတွေရဲ့ ရွှေ့ကွက်တွေ၊ လုပ်ကွက်တွေကို သူများထက် အရင်မြင်သိနိုင်မှာပါ။
            </li>
            <li>မသိမှုကြောင့် မိုက်မှားခဲ့ဖူးရင်တောင် ကြုံဖူး၊ သိဖူးထားခဲ့တဲ့ နောင်တကို နောက်ထပ် မရတော့အောင်
                ကြိုတင်ရှောင်ရှားနိုင်မှာပါ။
            </li>
            <li>ထိန်းချုပ်ခံ၊ ခြယ်လှယ်ခံ၊ ကြိုးကိုင်ခံ ဘဝကနေ လွတ်မြောက်ခွင့်ရမှာပါ။
            </li>
            <li>အားနည်းချက် တစ်ဖက်သားရဲ့အားသာချက်ကို အခြေခံပြီး ကိုယ့်အားနည်းချက်ကို ပြုပြင်ပြောင်းလဲခွင့်ရမှာပါ။
            </li>
            <li>စရိုက်သကန်ကို နားလည်သူဖြစ်နိုင်တဲ့အတွက် အမူအကျင့်ကိုကြည့်ပြီး တစ်ဖက်သားအပေါ်
                တန်ပြန်လွှမ်းမိုးနိုင်မှာပါ။
            </li>
        </ol>
        <p>တခြားလူတွေရဲ့ အမူအကျင့်တွေကိုကြည့်ပြီး သင်ခန်းစာယူနိုင်သလိုပဲ ကိုယ့်စိတ်ကို ပြန်သုံးသပ် တတ်ရပါမယ်။ မကောင်းတဲ့
            စိတ်ခံစားချက်တွေ၊ အကြံအစည်တွေဖြစ်လာခဲ့ရင်၊ ဖြစ်နေခဲ့ရင်၊ ဖြစ်ဖူးခဲ့ရင် အဲဒီအကြံအစည်၊ အတွေးအခေါ်တွေရဲ့
            ဇာစ်မြစ်
            အကြောင်းအရင်း “အခံ” အထိ တွေးပါ၊ ဆင်ခြင်ပါ၊ ဘာကြောင့် တွေးမိ၊ ကြံမိ၊ လုပ်မိ၊ ကိုင်မိသလဲဆိုတာကို အဖြေထုတ်
            ရပါမယ်။
            ဒါမှသာ ကိုယ့်အတွက် အကျိုးရှိမယ့် လုပ်ရပ်တွေ၊ အမူအကျင့်တွေနဲ့အတူ အကြံအစည်ကောင်းတွေကို မွေးမြူနိုင်မှာပါ။ <br>
            <br>
            ကိုယ့်စိတ်ကို ပြန်ဆင်ခြင်ဖို့ မတတ်နိုင်ဘူး၊ မသိနိုင်ဘူး၊ မလုပ်နိုင်ဘူးဆိုရင် ကိုယ့်ကိုယ် ကိုယ်
            နားမလည်တဲ့အတွက်
            ကိုယ့်စိတ်နဲ့ အလိုဆန္ဒက တောင့်တတာတွေကို မှန်မှန်ကန်ကန် ဖြည့်ဆည်းနိုင်မှာ မဟုတ်ပါ။ လိုချင်တာက တခြား၊
            လုပ်မိတာက
            တလွဲ၊ ဖြစ်လာတာက တစ်မျိုး၊ ဖြစ်ချင်တာက တစ်ပုံစံနဲ့၊ ရတာမလို၊ လိုတာမရ စိတ်မချမ်းမသာ ဖြစ်ရတတ်ပါတယ်။
            သူစိမ်းသူငါရဲ့စိတ်ကို အမူအကျင့်တွေကနေတစ်ဆင့် သိအောင်မှန်းဆလို့ရပါတယ်။ ဒါပေမဲ့ ကိုယ့်စိတ်ကိုသိဖို့
            မှန်းဆရုံနဲ့
            မရပါ။ လေးလေးနက်နက် ဆင်ခြင်နိုင်ဦးမှလည်း တကယ်ဖြစ်ချင်တဲ့၊ လိုချင်တဲ့ တောင့်တမှုကို သိနိုင်တာပါ။
            သို့မဟုတ်ရင်တော့
            ကိုယ့်စိတ်နဲ့ကိုယ် ဘာမှန်းမသိ၊ ညာမှန်းမသိ၊ ဘာလိုချင်နေလို့ လိုချင်နေမှန်းမသိဘဲ ဖြစ်သွားတတ်တယ်။<br> <br>
            ကိုယ့်ရဲ့စိတ်သဘောသဘာဝကိုတောင်မှ ကွဲကွဲပြားပြားမသိရင် ဘဝရဲ့ အဓိကနဲ့ ပဓာန တွေကို ကွဲနိုင်မှာမဟုတ်ပါ။
            အရေးကြီးတာနဲ့
            အရေးမကြီးတာ မခွဲတတ်တော့ဘဲ ဖြစ်တတ် ပါတယ်။ ဘာပဲလုပ်လုပ် အကြောင်းအကျိုး မဆီလျော်တော့ဘဲ တလွဲတွေနဲ့ပဲ ကြုံတွေ့ရ
            တတ်တယ်။ ဖြစ်ပြီးတော့မှ ဘာတတ်နိုင်မှာလဲဆိုပြီး ပြီးစလွယ်စရိုက်မျိုးနဲ့ ရှင်သန်နေရ တတ်တယ်။ အရေးကြုံလာတိုင်း
            အတွေးစုံသွားပြီး ဘာလုပ်လို့ ဘာကိုင်ရမှန်း မသိတဲ့အခါ မိုက်ရူးရဲဆန်တဲ့ ဆုံးဖြတ်ချက်တွေကြောင့်
            ဘဝသင်ခန်းစာကြီးတွေကို စတေးမှုများစွာနဲ့ လဲလှယ်ရတတ်ပါတယ်။ မသိနားမလည်မှုကြောင့် နေ့စဉ်နဲ့အမျှ ဆက်ဆံနေရတဲ့
            ပုဂ္ဂိုလ်တွေရဲ့ အရေးပါမှု၊ အရေးမပါမှု၊ အကျိုးရှိမှု၊ အကျိုးမဲ့မှုတွေ မသိနိုင်တော့ပါ။ ကိုယ့်အနား မရှိမဖြစ်
            ရှိနေသင့်တဲ့ ချစ်သူခင်သူမင်သူတွေကို အဝေးပထုတ်စေမိနိုင်သလို ကိုယ့်အပေါ် အန္တရာယ် ရှိစေနိုင်တဲ့ သိုးရေခြုံ
            ဝံပုလွေတွေကို အနီးကပ်ဆုံး ထားမိနိုင်ပါတယ်။ <br> <br>
            စိတ်နေစိတ်ခံ၊ စိတ်သဘောသဘာဝကို ကွဲကွဲပြားပြား ဝေဖန်ပိုင်းခြားနိုင်ခြင်းဟာ ဘဝရှင်သန်မှုအတွက် အခရာကျပါတယ်။
            အပြုအမူ၊
            အကျင့်အကြံတွေဆိုတာ ကိုယ့်စိတ်က ဖြစ်ချင်တဲ့အတိုင်း ဖြစ်လာရတဲ့အရာတွေလို့ တလွဲထင်နေတတ်ကြတယ်။ တကယ်တော့
            လုံးဝမဟုတ်ပါ။
            ကျင့်သားရသွားတဲ့ စိတ်အလေ့အကျင့်တစ်ခုပဲ ဖြစ်ပါတယ်။ ကြောက်မိဖူးတဲ့ ဖြစ်ရပ်တစ်ခုကို ထပ်ခါလဲလဲ ကြုံတွေ့ရလာတဲ့အခါ
            မကြောက်သင့်မှန်းသိနေရင်တောင် ကြောက်နေမိသလိုမျိုး၊ စိတ်အစွဲတွေကြောင့် အမူအကျင့်တွေ ဖြစ်လာတာပါ။ <br> <br>
            မသိနားမလည်မှုကြောင့် အစွဲဆိုတာ ဖြစ်လာတယ်။ အစွဲအလမ်းတွေကြောင့် အမူအကျင့် ဖြစ်လာတယ်။ အမူအကျင့်တွေကြောင့်
            ကိုယ်ပိုင်ဖြစ်မှုရှိလာတယ်။ ကိုယ်ပိုင်ဖြစ်မှုကြောင့် ဘဝဆိုတာ ရှိလာတာပါ။ ဘဝဆိုတာက အတွေးအခေါ်၊ စိတ်ခံစားချက်နဲ့
            အမူအကျင့်တွေပဲ ဖြစ်ပါတယ်။ စိတ်ခံစားချက်ရဲ့ စေ့ဆော်မှုကြောင့် အမူအကျင့်တွေဖြစ်လာပြီး အမူအကျင့်တွေ ကြောင့်
            အတွေးအခေါ်တွေ ဖြစ်လာပါတယ်။ အတွေးအခေါ်တွေ အပေါ်စွဲလမ်းမှုကြောင့် စိတ်ခံစားချက်တွေ ဖြစ်လာရပါတယ်။ စဉ်ဆက်မပြတ်
            ဖြစ်နေရတဲ့ ဒီသဘာဝကို “လူ့သဘော၊ လူ့မနော” လို့ ခေါ်ပါတယ်။ <br> <br>
            လူ့သဘော၊ လူ့မနောက လူသားရဲ့ တွေးသိမှုဆိုင်ရာ ဦးနှောက်အာရုံကြောထဲမှာ မမွေးခင် အသိစိတ်
            စတင်ဖြစ်ပေါ်တဲ့အချိန်ကတည်းက
            ရှိခဲ့တာပါ။ လူ့သဘာဝအတိုင်း ဖြစ်ရတဲ့ စိတ်ခံစားချက်တိုင်းရဲ့ အခြေခံဖြစ်ပါတယ်။ ဒီလို
            စဉ်ဆက်မပြတ်ဖြစ်နေမှုကြောင့်
            လူသားဆိုတဲ့ “သတ္တဝါထူး” က ဆင့်ကဲဖြစ်စဉ်အရ နှစ်သန်းပေါင်း ငါးသန်းမက ကာလ တစ်လျှောက် ပြောင်းလဲတိုးတက်လာခဲ့ပြီး
            ပေါင်းသင်းဆက်ဆံရေး အသိုက်အမြုံအခြေပြု သတ္တဝါဖြစ်လာခဲ့ပါတယ်။ အသိုက်အမြုံအတွင်း တစ်ဦးနဲ့တစ်ဦး အတွေး၊
            အသိဖလှယ်မှု
            ကနေတစ်ဆင့် “ဘဝ” ဖြစ်တည်မှု တစ်ခုအဖြစ် တိုးတက်ပြောင်းလဲကြပါတယ်။ အဲဒီကနေ တစ်ဆင့်
            အမူအကျင့်ပြောင်းလဲမှုတွေကြောင့်
            တသီးပုဂ္ဂလဘဝမှသည် လူမှုဘောင် “လူနေမှု အသိုက်အဝန်း”ရဲ့ ဖြစ်တည်မှုအထိ ပြောင်းလဲတိုးတက်သွားပါတယ်။ <br> <br>
            လူသားတွေရဲ့ အပြုအမူ၊ နေထိုင်မှု “အမူအကျင့်” ၊ တွေးခေါ်မှု သဘောသဘာဝတွေရဲ့ ပြောင်းလဲဖြစ်ပျက်မှုတွေအရ
            လူမှုအသိုက်အဝန်းအတွင်း အသက်ရှင်နေထိုင်ပုံတွေ မတူညီဘဲ တိုးတက်ပြောင်းလဲလာတာနဲ့အမျှ လူနေမှုသဘာဝက
            ရှုပ်ထွေးလာပါတယ်။
            ဒါဟာ စဉ်ဆက် မပြတ် ဖြစ်ပျက်နေခဲ့တဲ့ “လူ့သဘော၊ လူ့မနော” နိယာမကြောင့် ဖြစ်ပါတယ်။ <br> <br>
            စိတ်ခံစားချက်ပြောင်းလဲမှု သဘာဝကိုပဲ ဥပမာထားကြည့်ပါ။ သမိုင်းမတင်မီ ဘိုးဘေး တွေရဲ့ “ရှင်သန်နေထိုင်ရေး” အတွက်
            မဖြစ်မနေထားရှိခဲ့ကြရတဲ့ “စိတ်နေစိတ်ခံ” ကို မှန်းကြည့် လိုက်ရင် သေချာတာကတော့ တစ်ဦးနဲ့တစ်ဦး
            စိတ်နေသဘောထားမျှတရေးက
            “အရေးကြီးကိစ္စ” တစ်ရပ်ဖြစ်တဲ့အတွက် ပေါင်းသင်းဆက်ဆံရေးအတွက် လိုအပ်မယ့် “ဘာသာစကား” ပြောဆို ဆက်ဆံမှု “စနစ်” ကို
            အရင်ဆုံး တီထွင်ကြံဆ ဖော်ထုတ်ခဲ့ကြမှာပါ။ အမှီသဟဲပြု လူမှုသဘာဝကို အခြေပြုပြီး ဘာသာစကားစနစ်တစ်ခု
            ရှိလာပြီးတဲ့နောက်မှာ တိုးတက်ပြောင်းလဲလာခဲ့ ကြမယ့် ကမ္ဘာဦးလူသားတို့ရဲ့ အမူအကျင့်တွေအလိုက် ရိုးရှင်းတဲ့
            တွေးခေါ်မှုတွေ၊ စိတ်ခံစားချက် တွေဟာ လူနေမှုသဘာဝအလိုက် ပြောင်းလဲလာပါတယ်။ <br> <br>
            ပျော်ရွှင်မှု၊ ဝမ်းနည်းမှုစတဲ့ အခြေခံ စိတ်ခံစားချက်တွေကနေ မနာလိုမှု၊ မကျေချမ်းမှု၊ ကလဲ့စား၊ မုန်းတီးမှု၊
            အရှက်ရမှု၊ ကျေးဇူးခံ၊ ကျေးဇူးသိ၊ ရွံမုန်းမှုစတဲ့ ဥပါဒါန်စိတ်ခံစားချက် များစွာ ပွားများလာပါတယ်။
            အဲဒီလိုနက်နဲရှုပ်ထွေးတဲ့ စိတ်ခံစားချက်များစွာကို အခြေခံပြီး ပေါင်းသင်းဆက်ဆံရေးသဘာဝ၊
            အသက်မွေးဝမ်းကျောင်းမှုသဘာဝနဲ့ လူမှုအသိုက်အဝန်းအတွင်း ရှင်သန်နေထိုင်မှု သဘာဝတွေလည်း
            တိုးတက်ပြောင်းလဲသွားပါတယ်။
            <br> <br>
            လူနေမှုအသိုက်အဝန်းအတွက် လူသားတွေရဲ့ စိတ်ခံစားချက် သဘာဝက အင်မတန် အရေးကြီးပါတယ်။ ဒီစိတ်ခံစားချက်တွေကို
            အခြေခံပြီး
            “လူမှုအသိုက်အဝန်း” လူမှုအဖွဲ့ အစည်း” ဆိုတာ ဖြစ်လာတာကြောင့်လည်း လူ့စိတ်ခံစားချက်ကို အခြေခံတဲ့ လူ့
            အမူအကျင့်တွေရဲ့
            အကျိုးဆက်စပ်မှုတွေကို သိသင့်၊ သိထိုက်ပါတယ်။ စိတ်ခံစားချက်ဆိုတာက လွတ်လပ်ပြီး ကိုယ်ပိုင်ဖြစ်မှုတစ်ခုလို့
            ထင်တတ်ကြတယ်။ တကယ်တော့ အသိုက်အမြုံအတွင်း “ဘုံဖြစ်တည်မှု” ကနေ သက်ရောက်လာတဲ့ စွဲလမ်းမှုသဘာဝ အကျိုးဆက်တွေပါ။
            စွဲလမ်းမှုတစ်ခုခုကြောင့် ဖြစ်လာရတဲ့ စိတ်နေစိတ်ခံအပေါ်တုံ့ပြန်တဲ့ စိတ်နေစိတ်ထား “ရှေ့ရှုမှု” ကို
            စိတ်ခံစားချက်လို့ ခေါ်ပါတယ်။ စိတ်ခံစားချက်တွေရဲ့ လှုံ့ဆော်မှုကြောင့် လုပ်ကိုင်မိကြတဲ့ အမူအကျင့်တွေဟာ
            လူမှုအသိုက်အဝန်းရဲ့ ရေသောက်မြစ်ဖြစ်ပါတယ်။ <br> <br>
            လူနေမှုအသိုင်းအဝန်းအတွင်း ပြုမူနေထိုင်ရှင်သန်ကြတဲ့ “ရှင်သန်နေထိုင်ရေးဆိုင်ရာ ယုံကြည်လက်ခံမှု” တွေရဲ့
            အကျိုးဆက်သက်ရောက်မှု “အတွေးအခေါ်တွေကြောင့် မတူညီတဲ့ စွဲလမ်းမှု၊ တွယ်တာမှု၊ မက်မောမှုတွေ ရှိလာရတာပါ။ လူဆိုတာက
            အစုလိုက်၊ အပြုံလိုက် ပေါင်းသင်းဆက်ဆံနိုင်တဲ့ တိရစ္ဆာန်ဖြစ်ပါတယ်။ သဘာဝလောကကြီးထဲမှာ အပြောင်းလဲနိုင် ဆုံးသော
            သတ္တဝါဆိုပေမယ့် အပျက်စီးနိုင်ဆုံးသော တိရစ္ဆာန်လည်း ဖြစ်ပါတယ်။ အမျိုးတူချင်း အဖျက်ဆီးနိုင်ဆုံး သတ္တဝါလည်း
            ဖြစ်ပါတယ်။ မနာလိုမှု၊ ခန့်ညားထည်ဝါလိုမှု၊ ကြောင်းကျိုး မညီညွတ်မှု၊ အမြင်ကျဉ်းမြောင်းမှု၊ အမြင်သေးနုပ်မှု၊
            အမျက်ဒေါသကြီးကျယ်မှု၊ အရွဲ့တိုက်မှု စတဲ့ စရိုက်သကန် များပြားထူပြောတဲ့ သတ္တဝါလည်း ဖြစ်ပါတယ်။
            လူ့သဘော၊ လူ့မနောဟာ အင်မတန်ရိုးစင်းသလောက် လူနေမှုသဘာဝနဲ့ စရိုက်သကန် သဘာဝတွေက အင်မတန်ရှုပ်ထွေးပါတယ်။ လူသားတွေက
            သူတို့ကိုယ်သူတို့ တိုးတက်ဖွံ့ဖြိုးပြီး တန်ခိုးကြီးစွမ်းအားရှိ သတ္တဝါအဖြစ် ယူဆတတ်ပါတယ်။
            အသိုက်အမြုံအလိုက်ဖြစ်စေ၊
            အဖွဲ့အစည်းအလိုက်ဖြစ်စေ၊ လူနေမှုအဆင့်အတန်းအရ မြင့်မားနေပါစေ တိရစ္ဆာန်စိတ် မပျောက် သေးတာကလည်း လူသားဖြစ်ပြီး
            တိရစ္ဆာန်စိတ်၊ တိရစ္ဆာန်သဘာဝကို တောင်မှ မယှဉ်နိုင်တာ ကလည်း လူသားတွေရဲ့ သဘောမနောဖြစ်ပါတယ်။ သဘာဝလောကကြီးအပေါ်
            ပျက်စီး ယိုယွင်းမှု များစွာသက်ရောက်စေခဲ့ပြီးတာတောင်မှ နောင်တမရနိုင်သေးဘဲ မာန်ဇောင်းတက် အဟုတ်ကြီးထင်နေတာကလည်း
            လူသားတွေပါ။ <br> <br>
            “လူ့သဘော၊ လူ့မနော” က “လူ” အချင်းချင်း ပေါင်းသင်းဆက်ဆံတဲ့နေရာမှာ တစ်ဦး နဲ့တစ်ဦး တုံ့ပြန်ကြတဲ့
            ပေါင်းသင်းရေးသဘာဝ၊
            အမူအကျင့်အဓိပ္ပာယ်နဲ့ အပြုအမူသဘော ဆောင်မှုတွေကို နားလည်စေနိုင်ဖို့ လမ်းညွန်သက်သက် ဖြစ်ပါတယ်။
            အခန်းတစ်ခုချင်းဆီမှာ လူ့စိတ်အခြေခံနိယာမတစ်ရပ်စီ မိတ်ဆက်တင်ပြပေးထားပါတယ်။ နိယာမအလိုက် သိသင့် သိထိုက်တဲ့
            လူ့စရိုက်သဘောသဘာဝများကို ရှင်းပြထားမှာဖြစ်ပါတယ်။ အဲဒီအပြင် လူ့သဘာဝကို ဥပမာပြပြီး တန်ပြန်ဆက်ဆံသင့်၊
            ပြုမူသင့်တဲ့
            ပေါင်းသင်းဆက်ဆံရေးနည်းဗျူဟာတွေ ကိုလည်း မျှဝေပေးသွားမှာ ဖြစ်ပါတယ်။ <br> <br>
            “လူ့သဘော၊ လူ့မနော” မှာ အမူအကျင့်နဲ့ စရိုက်တွေရဲ့အကြောင်းအရင်းခံဇာစ်မြစ် တွေကို သုံးသပ်ပြသွားမှာဖြစ်ပါတယ်။
            အဲဒီတင်ပြချက်တွေကို ပေါင်းသင်းဆက်ဆံရေး လမ်းပြ အဖြစ် အသုံးချနိုင်ပါတယ်။ ဒါကလည်း ကိုယ့်ရဲ့
            လက်ခံနိုင်မှုစွမ်းရည်အပေါ်မူတည်ပါတယ်။ ဒီနိယာမတွေကို အသုံးချပြီး ကိုယ့်ကိုယ်ကိုယ် ပြုပြင်ပြောင်းလဲနိုင်အောင်
            ကြိုးစားစေချင်ပါတယ်။
        </p>
        <p> လူ့သဘော လူ့မနောမှာ တင်ပြထားမယ့် နိယာမတွေကို လိုက်နာမယ်ဆိုရင် - </p>
        <ol>
            <li>မလိုအပ်တဲ့ စိတ်ခံစားချက်တွေ မဖြစ်အောင် ထိန်းချုပ်လာနိုင်ပါလိမ့်မယ်။
            </li>
            <li>တည်ငြိမ်တဲ့ စိတ်နေစိတ်ခံမျိုး မွေးမြူနိုင်ပါလိမ့်မယ်။
            </li>
            <li>အမူအကျင့်တွေကို ဝေဖန်ပိုင်းခြားတတ်လာပါမယ်။
            </li>
            <li>စရိုက်အလိုက် အခြေခံတဲ့ ပေါင်းသင်းဆက်ဆံရေးမျိုး တည်ဆောက်တတ်လာပါမယ်။
            </li>
            <li>စိတ်နေစိတ်ခံကို ခန့်မှန်းတတ်လာပါလိမ့်မယ်။
            </li>
            <li>အဆိပ်အတောက်ဖြစ်စေတဲ့ ပေါင်းသင်းဆက်ဆံရေးမျိုးတွေကနေ ရုန်းထွက်နိုင်ပါလိမ့်မယ်။
            </li>
            <li>ကိုယ်ကျိုးမရှိတဲ့ ပေါင်းသင်းဆက်ဆံရေးမျိုးတွေကနေ အချိန်မီ ရှောင်ရှားနိုင်ပါလိမ့်မယ်။
            </li>
            <li>အလွှမ်းမိုးခံ၊ လောင်းရိပ်ခံ ဘဝကနေ လွတ်မြောက်ခွင့်ရနိုင်ပါလိမ့်မယ်။
            </li>
            <li>ဩဇာရှိ၊ အရှိန်အဝါကြီးသူအဖြစ် တိုးတက်ပြောင်းလဲခွင့်ရနိုင်ပါမယ်။
            </li>
            <li>အမှားကနေ သင်ခန်းစာယူပြီး အကျိုးရှိအောင် အသုံးချနိုင်သူ ဖြစ်လာနိုင်ပါလိမ့်မယ်။
            </li>
            <li>ကိုယ်ချင်းစာတရားနဲ့အတူ နားလည်သိတတ်သူ ဖြစ်လာနိုင်ပါလိမ့်မယ်။
            </li>
            <li>ဘဝအတွက် အဓိက/ပဓာန ကွဲခြားဝေဖန်ပိုင်းဖြတ်နိုင်သူ ဖြစ်လာနိုင်ပါလိမ့်မယ်။
            </li>
            <li>ကိုယ့်မှာရှိတဲ့ အစွမ်းအစ၊ လုပ်နိုင်ရည်၊ ကိုင်နိုင်ရည်တွေကို မြင်သိလာနိုင်ပါလိမ့်မယ်။
            </li>
            <li>ဘဝပန်းတိုင်ကို တိကျသေချာစွာ သတ်မှတ်၊ လျှောက်လှမ်းနိုင်သူ ဖြစ်လာ နိုင်ပါလိမ့်မယ်။
            </li>
            <li>အန္တရာယ်နဲ့အကျိုးဆက်ကို မြော်မြင်နိုင်ပြီး အဆိုးဆုံးအခြေအနေမှာတောင်မှ အကောင်းဆုံး ရလဒ်မျိုး
                ထုတ်ယူနိုင်သူဖြစ်အောင် လမ်းပြပေးနိုင်ပါတယ်။
            </li>
        </ol>
        <p> လူ့သဘော လူ့မနောကို လေ့လာမယ်ဆိုရင် လူ့စိတ်၊ လူ့စရိုက်နဲ့ ပတ်သက်ပြီး အထာကျကျ၊ ဆရာကျကျ နားလည်သူ
            ဖြစ်လာနိုင်ပါတယ်။ ဥပဓိရုပ်နဲ့ အပြုအမူကိုကြည့်ပြီး စိတ်ဖတ်နိုင်သူ ဖြစ်လာနိုင်ပါတယ်။
            ပေါင်းသင်းဆက်ဆံရေးနယ်ပယ်မှာ အထာကျကျ နဲ့ ဆရာကျကျ နေနိုင်သူ ဖြစ်လာနိုင်ပါတယ်။ အဆိုးဆုံးအကျင့်စရိုက်ကိုတောင်မှ
            အသုံးချတတ်ပြီး အကောင်းဆုံးရလဒ်ဖြစ်အောင် ပြောင်းလဲနိုင်သူ ဖြစ်လာနိုင်ပါတယ်။</p>
    </div>

    <script>
        function toggleSidebar() {
            var sidebar = document.querySelector('.sidebar');
            var content = document.querySelector('.content');

            // Check if sidebar is off-screen or visible
            if (sidebar.style.left === '-200px' || sidebar.style.left === '') {
                sidebar.style.left = '0'; // Show sidebar
                content.style.marginLeft = '200px'; // Shift content to the right
            } else {
                sidebar.style.left = '-200px'; // Hide sidebar
                content.style.marginLeft = '0'; // Restore content
            }
        }

    </script>

</body>

</html>